# Gebruikers handleiding verwarmings-afgifte-systeem

## Temperatuur instellen per ruimte
Per ruimte is een gewenste verwarmings-temperatuur (verwarming setpoint) en een gewenste koelings-temperatuur (koeling setpoint) in te stellen.
Indien de gewenste temperatuur van verschillende ruimtes erg verschilt, dan is het belangrijk deuren te sluiten om de gewenste temperatuur te bereiken.



## Systeem-Mode
Het systeem kan software-matig in de volgende standen ingesteld worden:
- Handbediening: Als het systeem op handbediening staat dan schakelen alle automatische functies (inclusief vorstbeveiliging) uit.
- Vorstbeveilging: Vorstbeveiliging is altijd actief (behalve in handbedienings-mode). Indien de systeem-functie op vorstbeveiliging staat dan zijn geen andere verwarming en koeling functies actief.
- Automatisch (Verwarmen/Koelen): In de automatische mode zal het systeem ruimtes automatisch de verschillende ruimtes verwarmen en koelen op basis van de setpoints, circulatie-tijden, aanvoer-temperatuur en de ruimte-temperaturen.
- Verwarmen: In deze mode zal het systeem alleen ruimtes verwarmen op basis van de ruimte-temperaturen en setpoints.
- Koelen: In deze mode zal het systeem alleen ruimtes koelen op basis van de ruimte-temperaturen en setpoints.

Bij het volledig stroomloos maken van de besturings-computers schakelt het systeem hardwarematig over op de volgende standaard-instelling:
- Woonkamer circuits open.
- Werkkamer circuit open.
- Badkamer (vloer) circuit open.
- Slaapkamer circuits open.
- Radiator circuits gesloten.
- Pomp uit (handbediend indien stekker wordt overgestoken)
Zie voor het inschakelen van deze mode de [Onderhouds Handleiding](../service_manual)



## Verwarming en open ramen
Zet de afgiftesysteem-functie op "VorstBeveiliging" bij langdurig ramen open zettenm, bijvoorbeeld bij een dag doorluchten.
De verwarming inschakelen terwijl er ramen open staan zorgt voor verspilling van energie en kan de bodem-bron van de warmtepomp onnodig uitputten.

Zet ook geen ramen open midden in de winter als de vorstbeveiliging zou inschakelen.
De warmtepomp en warmtebron zijn berekend op normaal warmtegebruik.

### Mogelijke uitbreidingen
Het is mogelijk om een uitbreiding te kopen die de afgifte-besturing uitbreid met [Reed Relay](https://en.wikipedia.org/wiki/Reed_relay) sensoren bij ramen en deuren die automatisch de verwarming of koeling kunnen uitschakelen bij open ramen of deuren.


## Koeling vs zonne-warmte
De volle zon zal het huis sterker verwarmen dan dat het koelings-systeem kan koelen. Indien het huis te sterk opwarmt in de zomer is het aan te raden om zonwering voor de ramen (of natuurlijke zonwering in de vorm van planten/bomen) aan te brengen.

### Mogelijke uitbreidingen
Het is mogelijk om een uitbreiding te kopen die de afgifte-besturing uitbreid met bediening van zonwering. Hiervoor is het noodzakelijk dat de zonwering te bedienen is door middel van schakelcontacten of via een standaard draadloos protocol zoals ZigBee of Z-Wave.
Naast zonwering is een gelijk soort uitbreiding mogelijk voor electrisch of draadloos bedienbare gordijnen, lamellen en rolgordijnen.


## Koeling en radiatoren

Nieuwe verwarmings-onderdelen (zoals vloer-verwarmings verdelers) zijn uitgevoerd met materialen die ook goed tegen koelen kunnen, de radiatoren in het huis zijn echter ouder dan de koelfunctie van het verwarmings-systeem.
Het is mogelijk om radiatoren in te schakelen terwijl de warmtepomp aan het koelen is, maar in verband met het risico van corrosie (vanwege condens/dauw) wordt het niet aangeraden om radiatoren in te schakelen tijdens koeling.
